Et generisk strømningssystem kan beskrives som en struktur hvis tilstand
avhenger av flyt av energi-, material- eller informasjonsstrømmer. Tradisjonelle
eksempler på slike systemer er transport av trykk, temperatur og masse i
fluidstrømninger, og ladningstransport som forårsakes av elektriske strømmer.
Interessante sider ved andre fenomen, som algeoppblomstring, og mønsterdannelser
i folkemengder, kan avdekkes ved å betrakte dem som strømningssystemer.

Lagrange-koherente strukturer (heretter forkortet til LKSer) kan beskrives som
<<landskap>> i flerdimensjonale rom, som utøver stor innflytelse på
strømningsmønstre i dynamiske system.
Sammenlignet med å utføre simuleringer på modeller med økende grad av oppløsning
i rom og tid -- hvilket er den tradisjonelle tilnærmingen -- kan LKSer benyttes
til å på forenklet vis kunne forutsi fremtidige tilstander i komplekse system.
I denne konteksten betegner et komplekst system et system som er svært sensitivt
til dets initialbetingelser.
%Denne typen strukturer kan benyttes til
%å på forenklet vis kunne forutsi fremtidige tilstander i komplekse system, som
%for eksempel ikkelineære mangepartikkelsystem, over et gitt tidsintervall,
%sammenlignet med å utføre simuleringer på modeller med økende grad av
%oppløsning både i rom og tid -- hvilket er den tradisjonelle tilnærmingen.
Fra deres underliggende variasjonsteori identifiseres hyperbolske LKSer som de
lokalt sterkest frastøtende eller tiltrekkende materialoverflatene i systemet.
Noe forenklet kan denne typen overflater betraktes som en generalisering av
banene det underliggende transportfenomenet skaper. Ved analyse av
transportsystemer er hyperbolske LKSer spesielt interessante, ettersom disse
utgjør skjelettet av observable strømningsmønstre.
%Hyperbolske LKSer er
%spesielt interessante for analyse av transportsystemer, ettersom disse utgjør
%skjelettet av observable strømningsmønstre.

Dette prosjektet omhandler hvordan den numeriske identifikasjonen av LKSer
avhenger av den numeriske integrasjonsmetoden som ble benyttet til å simulere
det underliggende transportfenomenet.
%beregne dem.
LKSer ble beregnet og sammenlignet ut fra et analytisk
kjent hastighetsfelt, hvis LKSer er gjort kjent i litteraturen. Spesifikt
ble åtte Runge-Kutta-metoder undersøkt, hvorav fire tradisjonelle
enkeltstegsmetoder, og fire sammensatte, dynamisk steglengde-metoder. En
løsning funnet via en høyere ordens sammensatt metode med svært liten
numerisk toleranse -- to størrelsesordener mindre enn det minste toleransenivået
som ble benyttet for
øvrig -- og dermed veldig liten forventet numerisk feil, ble brukt som
referanseløsning.%sammenligningsgrunnlag for de ulike metodenes ytelse.

Det viser seg at LKSene i eksempelsystemet er nokså robuste, numerisk sett. Av
den grunn sto ingen av de numeriske integrasjonsmetodene frem som den absolutt
mest velegnede. Likevel, basert på de de beregnede feilene i flytdiagrammene,
tilrådes bruk av høyere ordens numeriske integratorer generelt, fordi de uten
unntak resulterer i mer effektive beregninger,
som er mindre utsatt for numeriske avrundingsfeil. Videre foreligger ingen
åpenbar grunn til å forvente at LKSene for et generelt strømningssystem er like
robuste som de viste seg å være for modellsystemet undersøkt her.

Merk at den numeriske implementasjonen av en av eksistensbetingelsene for
LKSer, som stammer fra deres variasjonsteori, til dags dato (så vidt
undertegnede vet) ikke har blitt fullstendig beskrevet i litteraturen.
%Dette er
%et eksempel på hvordan studiet av LKSer fortsatt er å regne som en
%forholdsvis ny gren av fysikken.
Tilnærmingsmetoden som ble benyttet i
dette prosjektet, er basert på nøye vurderinger av det underliggende systemets
egenskaper, hvilket ikke nødvendigvis er en praktisk hensiktsmessig
fremgangsmåte for generiske system, avhengig av de involverte skalaene. Med
andre ord er det for øyeblikket stort rom for forskning innen feltet.
